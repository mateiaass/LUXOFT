Debbie,
Se pare ca ceea ce vezi este adevarat. Da, ti-am scris o scrisoare. Probabil esti surprinsa, te asigur ca si eu sunt suprins de mine. Desi este o scrisoare, s-ar putea sa semene mai mult cu niste pagini de jurnal. Si asa este. Desi vorbesc despre tine, iti dau voie sa afli ce este in inima si mintea mea, si sunt constient de asta.

Am avut foarte putine sanse de a te vedea, si aproape nici o oportunitate de a ne cunoaste mai bine. Acum ceva zile, ti-am dat cateva mesaje in care am incercat sa ma deschid, dar ai parut foarte hotarata de raspunsul tau. Sa fiu sincer, si eu cred ca as fi procedat ca tine. As fi refuzat un baiat cu care nu am vorbit mai mult de 10 minute adunate fata in fata. Ma asteptam sa primesc un refuz, dar totodata - ce alta varianta aveam pentru a ajunge cat de putin la tine ? - la tineret nu prea ne-am intalnit si oricum nu ar fi fost indeajuns, iar la mesajele oricum imi raspundeai doar din prea mult respect si nu ajungeam nicaieri cu ele. 

Asadar, m-am incurajat si ti-am spus despre intentiile mele. M-am gandit ca si daca voi fi refuzat, eu nu voi renunta la tine. Sunt destul de sigur de ce imi doresc si cred din toata inima, ca pentru persoana potrivita merita sa lupti cu adevarat. M-am investit serios in dorinta de a te cunoaste si aveam toate motivele sa merg inainte. Totusi, dupa ce mi-ai oferit refuzul tau, l-am pus inaintea Lui Dumnezeu, si realizez ca raspunsul tau trebuie respectat, cu adevarat. Am realizat ca am mult mai putine sanse de a ajunge la tine decat imi imaginam. Astfel, m-am simtit prins intr-o situatie destul de dificila. Cum sa ajung la tine si sa-ti vorbesc despre lucrurile pe care le simt ? .. si totusi cum sa iti arat ca te respect ? E un echilibru asa greu de gasit.

Si m-am gandit serios. Poate voia Lui Dumnezeu era sa renunt si sa merg mai departe. Mi-am dat seama destul de repede ca nu pot cu nici un chip sa fac asta. Cel putin, nu in conditiile de fata. Cum as putea renunta ? Si ce as transmite daca ti-as respecta decizia pur si simplu ? - as dovedi ca am avut doar niste sentimente de moment ... ca ce ti-am zis ar fi fost doar vorbe lipsite de substanta, sau ca a fost doar o propunere, dar este ok ... incerc la alta fata ?. Mi-am dat seama ca as transmite in mod indirect mai multe lucruri care nu ma definesc, decat cele care ma caracterizeaza cu adevarat.

Adevarul este ca intotdeauna am fost o persoana care ori s-a investit pana la epuizare, complet .. ori nu s-a investit deloc. In cazul tau, m-am investit inca de la inceput, am plecat in aceasta calatorie cu Dumnezeu si am depus prea mult efort si prea multe rugaciuni pentru a renunta asa usor. Simt ca sunt cuvinte, ganduri, sentimente pe care le am in inima mea, si care nu pot ramane nedescoperite. Nu as putea renunta inainte ca acestea sa prinda glas, sa fie auzite. Asadar, Debbie, iau in considerare serios raspunsul pe care mi l-ai dat si posibilitatea ca acesta sa vina din partea Lui Dumnezeu, dar nu pot renunta inainte de a simti ca am facut tot ce tine de mine in a lupta pentru tine. 

Deci, sper ca am gasit calea cea mai politicoasa de a mai insista o data. Investesc toate sperantele mele in aceste cuvinte si stiind ca va fi probabil ultima mea sansa, o voi face prin a-ti povesti cat pot despre ce este in inima mea. Cred ca doar astfel, riscand tot ce sunt, voi simti cu adevarat ca am facut tot ce tine de mine. Poate astfel vei intelege mai bine de ce imi doresc asa tare sa te cunosc mai bine. 

Asadar, povestea ...
Nu imi amintesc primul moment cand am aflat cum te cheama. De mult timp, facebook-ul mi-a tot recomandat profilul tau si al surorii tale. Nu am acordat prea multa atentie, dar stiam, faceam o legatura intre numele "Debbie", "Edith" si "Salgau". Imi aminesc ca prin toamna din 2023, atunci cand m-am decis sa frecventez tineret.golgota, am intrat pe instragram, si sa fiu sincer, una dintre pozele in care erai tagged m-au determinat sa merg pentru prima oara. Chiar am cautat sa vad daca esti prin sala, totusi nu am acordat prea multa importanta si am uitat repede.

In 2024 aveam ceva sperante cand a venit vremea taberelor de vara ca voi gasi persoana aleasa :). Dupa tabara TBV din august, ai mei erau toti curiosi acasa si m-au intrebat: "Si, ia zi .. ai gasit si tu ?". Tin minte ca am raspuns ca nu pot sa am incredere si nu imi plac prea mult fetele de acolo. Observasem cateva fete, si eu am fost observat de cateva dintre ele, dar nu simteam ca m-as putea atasa cu adevarat. Lipsea o simplitate pe care mi-as fi dorit foarte mult sa o gasesc la viitoarea mea sotie. Astfel, raspunsul meu la intrebarea lor a fost: "Din toamna, vreau sa incep sa merg la Izbanda. Cred ca voi ajunge in cele din urma sa ma casatoresc cu cineva care a crescut ca mine, intr-un mediu crestin dupa evanghelie".

Tot in luna august, pe la sfarsit, cautam un interviu de la Cross One Radio. Nu il gaseam deloc, si am intrat si pe site-ul lor. Am dat din greseala peste niste emisiuni mai vechi, si mi-am recunoscut cativa prieteni printre invitati. Am inceput sa ascult, si am dat si peste marturia lui Edith. Mi-am amintit de tine, de profilurile de facebook. Am fost asa impresionat sa vad cat de mult ma asemanam cu ea. Spunea ca este introvertita, o fire mai meditativa, mai timida. Spunea ca era inscrisa la 2 facultati in acelasi timp, ca ii placea muzica, pianul si ca de-a lungul timpului s-a luptat cu anxietatea. Si toate lucrurile acestea erau valabile si la mine :). (cu mentiunea ca munceam si mergeam la facultate, nu aveam 2 facultati in acealasi timp). Mi s-a parut totul asa familiar, si am simtit ca pot sa am incredere in tine prin intermediul celor auzite. Mi-ati castigat atentia, complet. 

In septembrie, urmarind biserica Izbanda pe instagram, am vazut un story, cativa tineri cantau in fata. Te-am observat, chiar mi-ai placut si am facut legatura din nou destul de repede intre tine, profilul de facebook, interviul pe care il ascultasem si dorinta mea de a cunoaste pe cineva crestin dupa evanghelie. Si de data asta te-am tinut minte. Eram convins ca din toamna urma sa vin la intalnirile de tineret.

Pe 10 octombrie, am fost printre primele persoane care a dat like paginii de instagram si a apreciat si postarea in care luai interviuri. Wow .. acela a fost momentul in care s-au legat toate lucrurile in mintea mea. Mi-ai placut mult. Da. Cum aratai, cum vorbeai, cum gesticulai, cum zambeai, intonatia, vocea, ce spuneai. Totul era perfect. Pentru prima oara, am realizat ca este posibil sa imi placa de cineva cu adevarat. M-am dus in rugaciune si m-am rugat spunand: "Doamne, indraznesc sa nu mai mai rog la modul general pentru viitoare mea sotie. Doamne, indraznesc sa aduc inainte ta un nume, pe Debbie.". De atunci, m-am rugat constant pentru tine, in fiecare zi, pana astazi. Nu m-am atasat atunci de tine totusi, eram inca relaxat :).

Au inceput si serile TBV, si stiu ca in prima seara, am ajuns devreme, dar tu ai ajuns si mai devreme, pentru ca ai fost prima persoana pe care am vazut-o cand am intrat in sala de pe usa din mijloc. Era goala incaperea, dar voi, cei de la Izbanda, deja erati acolo. Nu te-am abordat, dar te-am privit. Am vrut sa vad daca te grabesti sa pleci sau astepti sa cunosti, incercam sa imi fac o idee daca te plac cu adevarat, sau nu. Ai mai revenit la TBV, te-am vazut de fiecare data. Ne-am mai intersectat pe drumul catre sala, am vazut cum vorbeai cu prietenii tai. Mergeai cu spatele si radeai :). In perioada acesta, am incercat sa aflu mai multe despre tine. Am cautat printre prietenii comuni si l-am intrebat si pe Emi Petre despre tine. Mi-a spus ce varsta ai, la ce facultate esti, ca esti fata pastorului, ca esti din Buzau, ca ati crescut in aceeasi biserica, ca mergi la Izbanda. Doar lucruri bune :). Asadar, deja cautam sa devin intentional si sa te abordez cumva.

Si a venit luna noiembrie. Pe 10 noiembrie, a fost botezul, ai venit si tu la Lumina. Nu am mai fost la programul de dimineata de cativa ani. Mi s-a parut un semn divin.:) Ma rugam pentru tine deja de o luna, iar tu pur si simplu ai aparut "la mine acasa". Cand a vazut Emi ca ai intrat, deja imi facea cu ochiul, si imi trimitea mesaje pe whatsapp :). Am fost entuziasmat, recunosc. Nu eram invitat sa raman dupa biserica, dar am facut tot posibilul sa prind un loc la masa. Am incercat sa ma prezint, si totusi sa nu insist prea tare. Sa las lucrurile sa mearga intr-un ritm natural, incet. Credeam ca vei veni mai des la tbv, asa ca nici nu ti-am dat follow pe instagram.

Si nu prea ai venit .. si eu tot ma rugam .. si tu tot nu apareai ... Si am inceput sa descurajez. Singura data cand m-am dus la tbv fara speranta ca vei veni si tu, a fost fix in ziua in care ne-am intalnit, si inca chiar de la usa. Nu ma asteptam sa te vad. Tinusem atat de mult sa vorbesc cu tine si acum eram complet nepregatit. Nu aveam nici un plan. Nu stiu cum a decurs discutia, cred ca pur si simplu la un moment dat m-am intors si am plecat. Imi cer iertare ...  de emotii. Dar un lucru tot s-a intamplat. In acea conversatie, mi-am dat seama ca te plac chiar foarte mult. Am fost asa bucuros ca am marturisit si acasa, cand am ajuns. Da .. sunt deschis cu ai mei. Tata mi-a zis ca il stie pe tatal tau, ca faceau evanghelizare impreuna, ca a mancat la voi acasa. M-am entuziasmat :). Din nou, totul parea familiar. 

Cred ca dupa doua luni de rugaciune, avand parte oarecum de un semn providential, si realizand cat de mult imi placi si in persoana, am devenit vulnerabil. Sunt un overthinker profesionist :), gaseam usor cel putin un lucru care sa-nu mi placa la o fata si astfel ma linisteam in prezenta lor. De data asta, totul parea perfect. Acela a fost momentul cand am inceput sa ma atasez de tine.

Ti-am dat cerere pe instagram si chiar am fost impresionat de fiecare postare pe care ai pus-o, de faptul ca tu si Edith aveati melodii pe youtube. Si eu cant la chitara de ceva timp, am slujit in biserica (Lumina) cativa ani cu ea. Apoi, de cam 4 ani, indragesc destul de mult pianul ... desi totusi, inca invat :). Am amintiri din adolescenta, atunci cand treceam prin momente mai dificile, si imi amintesc ca luam chitara, in miezul noptii, si ciupeam corzile usor, in timp ce ii cantam Lui Dumnezeu in soapta. Acolo, meditam, ma rugam. Iarasi, toate lucrurile acestea, m-au facut sa te simt asa de familiara. Un fel de conexiune cu cele mai personale momente din viata mea. Am simtit ca te plac, si mai mult de atat, am simtit ca pot avea incredere in tine, si stiam ca ne-am potrivi. 

Am inceput apoi sa iti dau mesajele, dar nu stiu daca am gestionat prea bine de aici :). Nu am mai facut asta. Poate trebuia sa iti vorbesc deschis mai repede .. nu stiam cat de pregatita erai sa auzi ce aveam de zis. Imi dadeam seama ca stiam atatea despre tine, si totusi pentru tine eram un strain. Si oarecum inca simt ca sunt.

Te-am purtat in rugaciune atata timp, Debbie. M-am rugat sa te pretuiesc mai mult decat pe mine. M-am rugat sa ramai tare in credinta. M-am rugat sa nu te plac prea tare, si sa raman rational ca sa te pot aborda in cel mai potrivit mod pentru tine. Si desigur, m-am rugat ca Dumnezeu sa lucreze astfel incat sa pot ajunge cumva la tine si sa primesc o sansa de a te cunoaste.

Si cam aceasta este povestea. Dar, din nou ... cum as putea renunta asa usor ? Sper ca intelegi nevoia mea de a mai spune cateva lucruri, de a mai insista o data prin tot ceea ce ti-am scris aici. Si totusi, stiu ca nimeni nu mi-a cerut sa ma implic atat de mult inainte de a avea un raspuns din partea ta. Poate alti baieti, nu procedeaza ca mine. Nu se implica ... incearca, si daca nu este sa fie, nu este. Eu, insa, am ocolit orice fel de relatie, daca stiam ca nu poate conduce la ceva serios. Asa am simtit, asa am procedat, am considerat ca fiind corect sa ma rog inainte de a lua decizia si a incepe sa te abordez. Nu stiam ca voi avea asa putine ocazii de a te intalni in persoana. Si mai ales, nu stiam ca ma voi atasa asa mult de tine in lipsa ta. 

Si totusi, cum sa nu ma atasez ? Chiar cred ca esti extraodinara. Stiu ca ne cunoastem putin. De fiecare data insa reusesc sa cred in tine. Sa cred ca esti o persoana de incredere. Sa cred ca esti deosebita. Te plac, da .. pentru cum arati. Dar mai mult de atat, imi place voiosia ta, faptul ca zambesti, destul de des. Esti o persoana asa prietenoasa, deschisa.. Am impresia ca vorbesti un pic mai mult ca mine :), si imi place asta foarte mult:). Ai 19 ani, dar sti asa bine ce vrei. Modul in care ai gestionat abordarea mea m-a facut sa inteleg ca esti o persoana stapana pe sine. In acelasi timp, am putut sa inteleg cum ai incercat sa ai grija de sentimentele mele :). Iti multumesc pentru sensibilitate. Simt ca esti onesta, respectuoasa, desteapta. Dar ce mi-a dat incredere cel mai mult sa ma gandesc serios la tine, a fost faptul ca am putut vedea ca ai o simplitate aparte si cred ca il cunosti pe Dumnezeu, cu adevarat.

Nu mi-am epuizat toate cuvintele, dar cred ca este intelept sa nu iti scriu prea multe. Te asigur ca am inteles raspunsul tau si stiu cum se poate interpreta. Cred ca esti sincera. Nu imi este prea greu insa sa imi dau seama ca nu simti, asa cum simt eu. Si este ok. Nici nu imi imaginam altceva. Am intentionat in toata aceasta perioada sa ajung la inima ta. Pentru mine esti prima persoana pe care am placut-o cu adevarat, singura pentru care m-am rugat atat de mult, si singura pentru care am decis sa devin intentional sperand ca Dumnezeu sa binecuvanteze efortul depus. Cred ca este o binecuvantare asa mare cand Dumnezeu iti pregateste persoana potrivita. Este un asa mare cadou, ce nu poate fi meritat. Si chiar nu consider ca merit un asa dar.

Ma rog ca Dumnezeu sa te bincuvanteze, mult. Chiar am scris din inima. Imi doresc foarte mult sa imi dai sansa de a-ti vorbi, in persoana. Daca exista si cea mai mica sansa, daca macar iei in considerare sa te mai gandesti, te rog sa-mi spui sau macar sa nu ma refuzi imediat. Ce mult m-as bucura sa stiu ca macar vei pune inaintea Lui Dumnezeu. Imi doresc asa mult sa imi permiti sa te cunosc mai bine.

Multumesc mult din nou,
cu drag, Vlad !